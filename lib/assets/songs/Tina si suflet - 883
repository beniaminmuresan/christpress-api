<song>
              <title>Tină și suflet</title>
              <author>Nicu Wagner</author>
              <copyright></copyright>
              <presentation>V1.1 V1.2 C1.1 C1.2 V2.1 V2.2 C2.1 C2.2 V3.1 V3.2 C3.1 C3.2 V4.1 V4.2 C4.1 C4.2 </presentation>
              <hymn_number></hymn_number>
              <tempo></tempo>
              <timesig></timesig>
              <ccli></ccli>
              <theme></theme>
              <alttheme></alttheme>
              <user1></user1>
              <user2></user2>
              <user3></user3>
              <key></key>
              <aka></aka>
              <key_line></key_line>
              <lyrics>
[V1.1]
 Apari un prunc scăldat de cânt şi soare,
 Începi cu zâmbet frăgeziu de mai,  

[V1.2]
 Inspiri în jur viaţă şi vigoare,
 Vezi tot întinsu-n strălucit alai.  

[C1.1]
 Pe nesimţite izbucneşti în freamăt,
 Zglobiu şi de cunoaştere setos;  

[C1.2]
 Dar prin răstimpi al clopotului dangăt
 Îţi sună blând momentul preţios.  

[V2.1]
 Începi să-nfrunţi prin viforul vieţii,
 Cu pieptul tremurând prin vijelii.  

[V2.2]
 Te prăbuşeşti când zorii dimineţii
 Sunt înghiţiţi de norii plumburii.  

[C2.1]
 Te-ntrebi: Rămâne omul numai tină?
 Un chip uitat şi stins într-un album?  

[C2.2]
 Dar zbuciumul, nobleţea şi-orice vină,
 Vor trece ca şi colbul de pe drum?  

[V3.1]
 Să lupţi cu răul? E inacceptabil!
 Prea-i mic mănunchiul anilor de vis  

[V3.2]
 Şi totuşi, ai ceva inestimabil:
 E sufletul, ce vrea în Paradis!  

[C3.1]
 Şi ce ţi-ar folosi averea lumii,
 Când scopul sfânt e să ţi-l mântuieşti,  

[C3.2]
 Să-l aperi de tentaţiile lumii,
 Ca în final s-ajungi în slăvi cereşti?  

[V4.1]
 Nu te gândeşti că anii vieţii zboară,
 De ce zoreşti în tot ce-i efemer?  

[V4.2]
 De ce-l condamni ca să rămân-afară?
 De ce nu vrei să locuiască-n Cer?  

[C4.1]
 Opreşte-te, că viaţa ta apune!
 De vrei să fii cu Cel ce-I veşnic viu  

[C4.2]
 Slujeşte-I azi, nu-n ziua când vei spune:
 Aş vrea, dar e târziu… e prea târziu…  

</lyrics>
             </song>