<song>
              <title>Începuturi</title>
              <author>Nicu Wagner</author>
              <copyright></copyright>
              <presentation>V1.1 V1.2 C1.1 C1.2 V2.1 V2.2 C2.1 C2.2 V3.1 V3.2 C3.1 C3.2 V4.1 V4.2 C4.1 C4.2 </presentation>
              <hymn_number></hymn_number>
              <tempo></tempo>
              <timesig></timesig>
              <ccli></ccli>
              <theme></theme>
              <alttheme></alttheme>
              <user1></user1>
              <user2></user2>
              <user3></user3>
              <key></key>
              <aka></aka>
              <key_line></key_line>
              <lyrics>
[V1.1]
 Isuse sfânt şi dulce, Părinte-al îndurării,
 Iubire-ntruchipată în sângele salvării;  

[V1.2]
 Cel ce-ai avut din veacuri în toate biruinţă,
 Prin marea Ta iubire ne-ai copleşit fiinţa.  

[C1.1]
 Tu ne-ai trezit dorinţa după comori divine
 Şi teamă pentru ziua dreptăţii care vine.  

[C1.2]
 În faţă Ta, Isuse, văzut-am cu sfială
 Căci din această lume plecăm cu mâna goală.  

[V2.1]
 Cu inimile frânte, zdrobite-n umilinţă,
 Dar pline de iubire, speranţă şi credinţă,  

[V2.2]
 Pe calea cea îngustă, spre-ndepărtata zare,
 Ne îndreptăm noi paşii, urmând a Ta chemare.  

[C2.1]
 Simţim astăzi în inimi fiori de fericire,
 Căci am scăpat de teamă şi de nedumerire.  

[C2.2]
 Ne eşti aşa de-aproape, simţim a Ta căldură,
 Ne copleşeşte, Doamne, umila Ta făptură…  

[V3.1]
 Imaginea cea cruntă, la stâlpul biciuirii,
 Urcând cu crucea-n spate, pe dealul răstignirii,  

[V3.2]
 Încoronat ca Rege, cu spini însă-n coroană,
 Tu, cel ce-n lumea noastră ai fost fără prihană.  

[C3.1]
 Am înţeles, Isuse, căci toată umilinţa,
 Calvarul, crucea, spinii şi toată suferinţa,  

[C3.2]
 Ocara şi scuipatul pe faţa Ta senină,
 Au fost în locul nostru, pentru a noastră vină.  

[V4.1]
 De-aceea nu există în lume vreo-ncercare
 Să ne despartă, Doamne, de dragostea Ta mare.  

[V4.2]
 Noi vrem să-ți urmăm Ţie, slujind fără cârtire;
 Pecetluieşte, Doamne, a noastră hotărâre.  

[C4.1]
 Începem o zi nouă, o nouă dimineaţă,
 În legământ cu Tine, pentru o nouă viaţă,  

[C4.2]
 Ştiind că Tu dai pacea, iertarea, mângâierea,
 Şi-n începuturi slabe, Tu îţi arăţi puterea.  

</lyrics>
             </song>