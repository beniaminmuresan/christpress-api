<song>
              <title>Ai auzit vreodată, prietene de Mine ? (Baraba)</title>
              <author>Nicolae Moldoveanu</author>
              <copyright></copyright>
              <presentation>V1.1 V1.2 V1.3 V1.4 V2.1 V2.2 V2.3 V2.4 V3.1 V3.2 V3.3 V3.4 </presentation>
              <hymn_number></hymn_number>
              <tempo></tempo>
              <timesig></timesig>
              <ccli></ccli>
              <theme></theme>
              <alttheme></alttheme>
              <user1></user1>
              <user2></user2>
              <user3></user3>
              <key></key>
              <aka></aka>
              <key_line></key_line>
              <lyrics>
[V1.1]
 Ai auzit vreodată, prietene, de Mine,
 Pe când în largul lumii cutreierai semeţ?  

[V1.2]
 Pe când cu lănci și scuturi cohortele străine,
 Te căutau să-ţi ceară al vieţii tale preţ?  

[V1.3]
 Ai auzit vreodată, prietene, de Mine,
 Când floarea tinereţii își scutura podoaba...  

[V1.4]
 Ca să te scap de lanţuri, de moarte și rușine,
 Eu am murit pe cruce, în locul tău, Baraba! ...  

[V2.1]
 Eu răsădisem pacea, tu semănai furtuna,
 Și pe-amândoi mulţimea ne-a pus pe un cântar.  

[V2.2]
 Minciuna cea din umbră alese-atunci minciuna,
 Tâlharii cei cu vază cerură pe-un tâlhar.  

[V2.3]
 Puteam să zbor din lume, sătul de-a ei urgie,
 Și-atunci mulţimea oarbă te-ar fi cerut degeaba,  

[V2.4]
 Dar M-am gândit la tine, privind spre veșnicie,
 Și am murit pe cruce, în locul tău, Baraba!  

[V3.1]
 Te chem și astăzi, vino, și vom străbate norii!
 Te-am căutat cu lacrimi, prin spini și bolovani.  

[V3.2]
 Dar vremea e târzie, mijesc pe dealuri zorii,
 Și ceru-ntreg te-așteaptă de două mii de ani!  

[V3.3]
 De-ai ști ce neagră noapte și ce adânc fierbinte,
 Vor fi când suferinţa nu va cunoaște graba...  

[V3.4]
 Vei plânge-ntotdeauna și-ţi vei aduce aminte,
 Că am murit pe cruce în locul tău, Baraba!  

</lyrics>
             </song>