<song>
              <title>Sunt un copil sărman, uitat de lume</title>
              <author>Nicolae Moldoveanu</author>
              <copyright></copyright>
              <presentation>V1.1 V1.2 C1.1 C1.2 V2.1 V2.2 C2.1 C2.2 V3.1 V3.2 C3.1 C3.2 V4.1 V4.2 C4.1 C4.2 V5.1 V5.2 C4.1 C4.2 V6.1 V6.2 C5.1 C5.2 </presentation>
              <hymn_number></hymn_number>
              <tempo></tempo>
              <timesig></timesig>
              <ccli></ccli>
              <theme></theme>
              <alttheme></alttheme>
              <user1></user1>
              <user2></user2>
              <user3></user3>
              <key></key>
              <aka></aka>
              <key_line></key_line>
              <lyrics>
[V1.1]
 Sunt un copil sărman, uitat de lume,
 Şi pribegesc hoinar pe-acest pământ,  

[V1.2]
 În căutarea unei lumi mai bune
 Pe care-aş vrea s-o aflu mai curând.  

[C1.1]
 Sunt călător şi n-am nimic pe lume;
 Bucuriile toate mi se frâng.  

[C1.2]
 De-s amărât, nimeni nimic nu-mi spune
 Şi nimănui nu-i pasă că eu plâng.  

[V2.1]
 De-atâtea ori, aştept o-ncurajare
 Să-mi îndulceasc-amarul de pelin  

[V2.2]
 Şi-n sufletul pribeag să îmi strecoare
 O bucurie în eternul chin.  

[C2.1]
 De-atâtea ori sunt singur, n-am pe nimeni
 Şi n-are cin' să-mi vină-n ajutor;  

[C2.2]
 N-aud nicăieri o vorbă bună,
 Să-mi răcorească pieptul plin de dor.  

[V3.1]
 Îmi plânge sufletul, în vâlvătaie,
 Inima care răni a primit,  

[V3.2]
 În lupta grea, în aprigă bătaie
 În care, deseori, căzui lovit!...  

[C3.1]
 Dar ţara mea o văd, în depărtare,
 Şi-adeseori, deşi mă simt învins,  

[C3.2]
 Mă scol din nou şi-alerg tot într-acolo,
 Căci ţara mea-i eternul paradis.  

[V4.1]
 Dar ţara mea e sus de tot, în zare,
 Iar aici jos săgeţile mă-mpung  

[V4.2]
 Şi-adeseori mă clatin pe picioare
 Şi-mi pare că acolo n-am s-ajung.  

[C4.1]
 Dar, chiar de-ar fi să cad în nesimţire,
 Va apărea lângă mine Isus  

[C4.2]
 Şi m-a întreba-n susur blând şi subţire:
 „Ce faci tu, frate? N-ai vrea să vii sus?"  

[V5.1]
 Mă voi scula atunci, plin de putere,
 Şi voi zbura-mpreună cu Isus;  

[V5.2]
 Cu El de mână, m-oi plimba pe stele,
 În ţara de cleştar, acolo sus.  

[V6.1]
 Acolo, fericirea s-a aşterne;
 Nu vor mai fi dureri pe-al ţării şes.  

[V6.2]
 Ultima lacrimă ce-o am pe gene
 Şi-obrazul tot de plâns îmi va fi şters.  

[C5.1]
 Şi-orice jignire, suferinţă, răni
 Vor fi uitate - parcă n-ar fi fost -  

[C5.2]
 Căci Dumnezeu va-mpărăţi cu slavă
 Şi, lângă El, voi fi la adăpost.  

</lyrics>
             </song>