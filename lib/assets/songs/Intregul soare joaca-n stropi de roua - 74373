<song>
              <title>Întregul soare joacă-n stropi de rouă</title>
              <author>Vasile Moisescu</author>
              <copyright></copyright>
              <presentation>V1.1 V1.2 C1.1 C1.2 V2.1 V2.2 C1.1 C1.2 V3.1 V3.2 C1.1 C1.2 V4.1 V4.2 C1.1 C1.2 V5.1 V5.2 C1.1 C1.2 V6.1 V6.2 C2.1 C2.2 V7.1 V7.2 C2.1 C2.2 </presentation>
              <hymn_number></hymn_number>
              <tempo></tempo>
              <timesig></timesig>
              <ccli></ccli>
              <theme></theme>
              <alttheme></alttheme>
              <user1></user1>
              <user2></user2>
              <user3></user3>
              <key></key>
              <aka></aka>
              <key_line></key_line>
              <lyrics>
[V1.1]
 Întregul soare joacă-n stropi de rouă
 Şi Tu în inimi poţi să locuieşti.  

[V1.2]
 E o minune ce e veşnic nouă
 Mărimea Ta ce ştii s-o mărgineşti.  

[C1.1]
 Mi-e gata inima să cânte Ţie,
 Al lumilor Poet slăvit!  

[C1.2]
 Poema Ta este o armonie
 Şi-n slava lor eşti oglindit.  

[V2.1]
 Pe cer ai scris cu slove arzătoare
 Mărirea Ta ascunsă-n nesfârşit.  

[V2.2]
 Deşi nu pier, sunt totuşi trecătoare,
 Dar glasul Tău rămâne-n veci iubit.  

[V3.1]
 Fulgerător, lumina se abate
 Din cer în cer, găsindu-şi calea sa  

[V3.2]
 Dar planul vecilor de-a drept străbate
 Un duh mânat de însăşi Raza Ta.  

[V4.1]
 Se mişcă tot cum nu se poate spune.
 Uimit ascult şi cu nesaţ privesc;  

[V4.2]
 Dar lângă Tine îmi găsesc o lume
 Ce-mi satisface noul simţ ceresc.  

[V5.1]
 Atâtea legi, nespus de felurite,
 Urzesc mereu veşminte de-ntâmplări;  

[V5.2]
 Dar Tu Te-mbraci cu haine neurzite
 Şi doar pe noi cu veşnice schimbări.  

[V6.1]
 Te-ai îmbrăcat în omeneasca fire
 Şi-ai ispăşit călcările de veci.  

[V6.2]
 M-a biruit Isuse-a Ta iubire!
 Acuma poţi cu orice să mă legi.  

[C2.1]
 Legată inima de-aşa iubire!
 În faţa Ta mă simt prea mic,  

[C2.2]
 Dar pot să cânt dumnezeiasca-Ţi Fire;
 Că Tu eşti totul, eu nimic.  

[V7.1]
 În veacurile cele viitoare
 Când tot ce-i rău pe veci va fi apus,  

[V7.2]
 În jurul Tău, nemărginite Soare,
 Vom fi atraşi din ce în ce mai sus.  

</lyrics>
             </song>