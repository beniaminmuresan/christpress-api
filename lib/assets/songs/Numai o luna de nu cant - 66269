<song>
              <title>Numai o lună de nu cânt</title>
              <author>Traian Dorz</author>
              <copyright></copyright>
              <presentation>V1.1 V1.2 V2.1 V2.2 V3.1 V3.2 V4.1 V4.2 V5.1 V5.2 V6.1 V6.2 V7.1 V7.2 </presentation>
              <hymn_number></hymn_number>
              <tempo></tempo>
              <timesig></timesig>
              <ccli></ccli>
              <theme></theme>
              <alttheme></alttheme>
              <user1></user1>
              <user2></user2>
              <user3></user3>
              <key></key>
              <aka></aka>
              <key_line></key_line>
              <lyrics>
[V1.1]
 Numai o lună de nu cânt,
 Îmi pare că s-a stins un soare  

[V1.2]
 Și că de veacuri pe pământ,
 N-am mai ajuns la sărbătoare.  

[V2.1]
 Numai o clipă de nu sunt
 Cu frații mei un gând în toate,  

[V2.2]
 Alerg, mă lupt și mă frământ
 Să pot s-ajung la unitate.  

[V3.1]
 Numai o zi de nu citesc
 Cuvântul Sfânt al Cărții Tale,  

[V3.2]
 Se uscă gândul meu și-mi cresc
 Noi temeri și-ndoieli pe Cale.  

[V4.1]
 Numai un ceas de nu mă rog
 Îmi arde inima-nsetată  

[V4.2]
 Și-mi pare sufletul zălog
 La o-ntristare necurmată.  

[V5.1]
 Numai o clipă de nu-Ți pot
 Simți Prezența lângă mine,  

[V5.2]
 Nici Cerul, nici pământul tot
 Nu pot ființa să-mi aline.  

[V6.1]
 Căci, drag Isus, iubirea mea,
 Cu cât mai din belșug Te are,  

[V6.2]
 Cu-atât Te cere și Te vrea
 Mai din adânc, mai cu-nsetare.  

[V7.1]
 Din orice lună, zi sau ceas,
 Acele clipe mai senine  

[V7.2]
 Mi-au fost, Isus, și mi-au rămas
 Doar care le trăiesc cu Tine.  

</lyrics>
             </song>